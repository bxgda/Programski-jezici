Java lab 1 2024 - Grupa 2

Na programskom jeziku Java implementirati organizator literature. Literatura se
sastoji od referenci koje se dele na knjige i radove, i nalaze u paketu literatura.
Knjiga ima godinu objavljivanja i naslov, a rad ima godinu objavljivanja i ISBN
broj (u celobrojnom formatu).

Interfejs Referenca, definisan u paketu literatura, sadrži metod koji vraća godinu
objavljivanja i metod koji upisuje dati objekat u tekstualnu datoteku. Naziv ove
datoteke je godina objavljivanja (sa dodatom ekstenzijom ".txt"), a sadržaj
datoteke je za knjigu prva reč naslova (za ovo se može iskoristiti metod split klase
String), a za rad poslednja (najmanje težine) cifra ISBN broja.

Klase Knjiga i Rad implementiraju interfejs Referenca, kao i fabrički interfejs
Comparable<Referenca>.

Generička klasa Biblioteka, van paketa, sa jednim tipskim parametrom koji je
ograničen interfejsom Referenca, čuva reference u privatnoj ArrayListi
parametrizovanoj tipskim parametrom klase. Klasa Biblioteka ima metod
staviNaPolicu koji ubacuje referencu u listu, i metod urediPolicu koji sortira
reference prema godini objavljivanja, najstariju i nanoviju referencu upisuje
svaku u odgovarajući tekstualni fajl, a ukupan broj unetih referenci u binarni fajl
"broj.bin".

U glavnoj klasi kreirati jednu biblioteku i nekoliko referenci ubaciti u nju.
Minimalno jednu knjigu uneti sa tastature. Ukoliko korisnik za godinu unese 0
unos treba da baci izuzetak tipa Božić (definisan u paketu izuzeci) koji će biti
uhvaćen na licu mesta i u tom slučaju referenca treba da ima godinu izdanja
2024 a naslov "Ris papira". Ukoliko se za unos sa tastature koristi klasa Scanner,
nakon unosa integera (godina) treba uneti jedan string na prazno, koji će
preuzeti pritisak na taster Enter posle unosa integera, a onda normalno uneti
string (naslov knjige).

Nakon toga zavesti red na polici.